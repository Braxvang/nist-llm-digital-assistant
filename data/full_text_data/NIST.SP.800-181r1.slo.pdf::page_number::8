                                                                                      NIST SP 800-181 REV. 1                               WORKFORCE FRAMEWORK FOR CYBERSECURITY
                                                                                                                                                               (NICE FRAMEWORK)

                                                                                      Manažérske zhrnutie

                                                                                      Každý z nás vykonáva individuálne a organizačne dôležitú prácu, ktorá prispieva spoločnosti.
                                                                                      Informácie a technológie, vrátane mnohých nových typov prevádzkových technológií sú však
                                                                                      čoraz zložitejšie a vzájomne prepojené. Je teda ťažké jasne opísať prácu, ktorá sa vykonáva
                                                                                      alebo ktorú chceme vykonať, najmä v týchto rýchlo sa rozvíjajúcich oblastiach. Národná
                                                                                      iniciatíva pre vzdelávanie v oblasti kybernetickej bezpečnosti (NICE) vychádza z predpokladu,
                                                                                      že študenti, uchádzači o zamestnanie a zamestnanci v oblasti kybernetickej bezpečnosti patria
                                                                                      medzi kontinuálne sa vzdelávajúce osoby z dôvodu neustálych zmien a nových výziev. Uvedená
                                                                                      kategória osôb je v dokumente uvádzaná ako „aktéri“, prípadne ako „odborníci v oblasti
                                                                                      kybernetickej bezpečnosti“ napriek tomu, že koncepcia NICE nie je určená iba pre oblasť
                                                                                      vzdelávania sa osôb priamo pracujúcich v oblasti kybernetickej bezpečnosti. Úlohy, ktoré
Táto publikácia je voľne dostupná na: https://doi.org/10.6028/NIST.SP.800-181r1.slo




                                                                                      spadajú do pracovnej náplne pre oblasť kybernetickej bezpečnosti sú označované ako „práca
                                                                                      v oblasti kybernetickej bezpečnosti“ a koncepcia NICE definuje spôsob, ako detailne popísať
                                                                                      pracovné činnosti pre potreby vzdelávania a odbornej prípravy študentov, definovania pracovnej
                                                                                      pozície pre záujemcov o prácu a pre rozvoj a vzdelávanie zamestnancov. Koncepcia NICE je
                                                                                      vytvorená s cieľom poskytnúť referenčnú taxonómiu, to znamená definovať spoločný jazyk pre
                                                                                      oblasť kybernetickej bezpečnosti a jednotlivých jej aktérov. Koncepcia podporuje úlohu NICE,
                                                                                      ktorou je podpora a koordinácia veľkej skupiny odborníkov spoločne sa podieľajúcich na rozvoji
                                                                                      integrovaného ekosystému vzdelávania v kybernetickej bezpečnosti a podpore rozvoja
                                                                                      zamestnaneckých zručností a znalostí. Základom koncepcie NICE je skupina modulov pre popis
                                                                                      úloh, zručností a znalostí, ktoré sú potrebné pre zvládnutie každodennej práce jednotlivcami
                                                                                      alebo tímami. Na základe definovaných modulov poskytuje koncepcia organizáciám možnosť
                                                                                      rozvoja zamestnancov pracujúcich v oblasti kybernetickej bezpečnosti, a pomáha študentom
                                                                                      pripraviť sa na prácu v oblasti kybernetickej bezpečnosti vrátane možnosti zapojiť sa do
                                                                                      vhodných vzdelávacích aktivít a získať znalosti a zručnosti. Uvedený prístup pomáha
                                                                                      zamestnávateľom a zamestnancom definovať kariérny rast na základe stanovených úloh, znalostí
                                                                                      a zručností podľa zvoleného kompetenčného rámca a pracovných rolí.

                                                                                      Zavedenie spoločných pojmov a jazyka pomáha organizovať a komunikovať prácu, ktorá má byť
                                                                                      vykonaná, a definovať atribúty tých, ktorí sú kvalifikovaní na vykonávanie tejto práce. NICE
                                                                                      koncepcia týmto spôsobom pomáha zjednodušiť komunikáciu a zamerať sa na aktuálne
                                                                                      stanovené úlohy. Použitie koncepcie NICE zvyšuje zrozumiteľnosť komunikácie na všetkých
                                                                                      úrovniach riadenia, či už ide o jednotlivca, organizáciu, sektor alebo krajinu.




                                                                                                                                    vi
