                                                                                      NIST SP 800-181 REV. 1                                     WORKFORCE FRAMEWORK FOR CYBERSECURITY
                                                                                                                                                                     (NICE FRAMEWORK)

                                                                                      3.4.2    Vytváranie nových rolí

                                                                                      Používatelia môžu vytvoriť nové pracovné roly, ktoré pomôžu prispôsobiť používanie NICE
                                                                                      koncepcie ich jedinečnému kontextu. Takéto dodatočné pracovné roly pomôžu podporiť jasné a
                                                                                      konzistentné interné diskusie týkajúce sa práce v oblasti kybernetickej bezpečnosti.

                                                                                      3.5     Pracovné skupiny

                                                                                      Mnohé organizácie používajú pracovné skupiny (tímy) na kolektívne riešenie zložitých úloh tým,
                                                                                      že spájajú jednotlivcov s rôznymi zručnosťami a skúsenosťami. S využitím rôznych zdrojov
                                                                                      a perspektív je možné pomocou pracovných skupín riadiť riziká holisticky. Pracovné skupiny
                                                                                      využívajú špecializáciu členov v oblasti znalostí a procesov na efektívne rozdelenie práce.
                                                                                      Pracovné skupiny je možné definovať pomocou pracovných rolí alebo kompetencií.
Táto publikácia je voľne dostupná na: https://doi.org/10.6028/NIST.SP.800-181r1.slo




                                                                                      3.5.1    Vytváranie pracovných skupín prostredníctvom rolí

                                                                                      Prístup budovania pracovných skupín prostredníctvom rolí umožňuje organizáciám definovať,
                                                                                      aké typy pracovných rolí sú potrebné na dosiahnutie definovaných cieľov. Keďže sa samotné
                                                                                      pracovné roly skladajú z kompetencií, tento prístup k budovaniu pracovných skupín sa začína
                                                                                      identifikáciou práce, ktorú treba vykonať. Tento prístup možno považovať za prístup „zhora-
                                                                                      nadol“.
                                                                                      Tabuľka 3 -Príklad definície pracovnej skupiny pre vývoj bezpečného softvéru pomocou pracovných rolí
                                                                                      NICE koncepcie z roku 2017

                                                                                      Fáza životného cyklu                         Pracovná rola
                                                                                      Dizajn                                       SP-ARC-002 | Bezpečnostný architekt
                                                                                      Vývoj                                        SP-DEV-001 | Softvérový vývojár
                                                                                      Nasadenie                                    OM-NET-001 | Špecialista pre sieťové operácie
                                                                                      Prevádzka                                    OM-STS-001 | Špecialista technickej podpory
                                                                                      Údržba                                       OM-DTA-001 | Správca databázy
                                                                                      Odstavenie                                   OV-LGA-001 | Poradca pre oblasť legislatívy
                                                                                                                                                 v kybernetickej bezpečnosti
                                                                                      Vyššie uvedená tabuľka 3 ukazuje spôsob vytvorenia pracovnej skupiny pre vývoj bezpečného
                                                                                      softvéru. Pracovné roly sú vytvorené na základe identifikátorov pracovných rolí v koncepcii
                                                                                      NICE z roku 2017. Pracovné skupiny, ktoré sú vytvárané týmto spôsobom začínajú
                                                                                      identifikáciou práce, ktorú je potrebné vykonať. V tomto prípade je pracovná skupina pre vývoj
                                                                                      bezpečného softvéru organizovaná podľa fáze životného cyklu. Prvý riadok tabuľky predstavuje
                                                                                      fázu návrhu, v ktorej pracovná skupina spolu s bezpečnostným architektom zváži ciele, vrátane
                                                                                      plánovania. Tabuľka 3 je informatívny príklad a nepokrýva všetky pracovné roly, ktoré môžu
                                                                                      byť vytvorené alebo potrebné pre danú pracovnú skupinu. Ďalšie informácie nájdete v
                                                                                      dokumente NIST’s Secure Software Development Framework. [6]




                                                                                                                                         13
