                                                                                      NIST SP 800-181 REV. 1                                 WORKFORCE FRAMEWORK FOR CYBERSECURITY
                                                                                                                                                                 (NICE FRAMEWORK)

                                                                                      štandardné manažérske úlohy, medzi špecifické úlohy potom patria úlohy typu „bezpečné
                                                                                      nasadenie energetického systému“. NICE koncepcia poskytuje organizáciám spôsob, akým
                                                                                      opísať prácu definíciou úloh, ktoré vychádzajú z definovaného prehľadu znalostí a zručností.

                                                                                      „Aktér“ je osoba, ktorá má znalosti a zručnosti. Pojem aktér je použitý pre všetky osoby
                                                                                      uvádzané v tomto dokumente. Aktérom môže byť klasický študent, záujemca o prácu,
                                                                                      zamestnanec alebo iná osoba. V kontexte organizácie je aktér zodpovedný za vykonávanie úloh.
                                                                                      V kontexte vzdelávania získava aktér znalosti a zručnosti. Všetky osoby sú považované za
                                                                                      aktérov z dôvodu existencie predchádzajúcich znalostí a zručností, znalostí a zručností získaných
                                                                                      ďalším vzdelávaním, individuálnym vzdelávaním alebo skúsenosťami v priebehu kariérneho
                                                                                      rastu.

                                                                                      NICE koncepcia ponúka organizáciám spôsob, ako popísať znalosti a zručnosti jednotlivca alebo
Táto publikácia je voľne dostupná na: https://doi.org/10.6028/NIST.SP.800-181r1.slo




                                                                                      skupiny. Použitím definovaných znalostí a zručností môžu aktéri vykonávať úlohy smerujúce
                                                                                      k dosiahnutiu cieľov organizácie. Napriek tomu, že organizácia nemusí aplikovať všetky
                                                                                      koncepty NICE koncepcie týkajúce sa aktérov, poskytuje táto koncepcia flexibilnú sadu modulov
                                                                                      pre definovanie potrieb príslušnej organizácie. Zadefinovanie roly, ktorú aktér zohráva v procese
                                                                                      rozvoja kompetencií organizácie v oblasti kybernetickej bezpečnosti tiež zvyšuje použiteľnosť
                                                                                      NICE koncepcie v procese vzdelávania a odbornej prípravy.

                                                                                      Popisom základných elementov, práce a aktéra, poskytuje NICE koncepcia organizáciám
                                                                                      spoločný jazyk na popis práce a pracovníkov v oblasti kybernetickej bezpečnosti. Časti
                                                                                      koncepcie NICE definujú organizačný koncept práce (úlohy), vzdelávací kontext (znalosti
                                                                                      a zručnosti), ako aj možnosť prepojenia oboch definovaných kontextov pomocou modulov NICE
                                                                                      koncepcie.

                                                                                      NICE koncepcia okrem toho poskytuje mechanizmus na komunikáciu medzi organizáciami na
                                                                                      úrovni partnerov, sektorov, štátu alebo na medzinárodnej úrovni pomocou definovaných
                                                                                      koncepčných celkov. Táto komunikácia môže viesť k inovatívnym riešeniam spoločných
                                                                                      problémov a zníženiu bariér pre organizácie a jednotlivcov aj k mobilite zdrojov na trhu práce.

                                                                                      1.1     Atribúty NICE koncepcie

                                                                                      NICE koncepcia predstavuje referenčný zdroj informácií pre tých, ktorí potrebujú popísať prácu
                                                                                      a pracovníky v oblasti kybernetickej bezpečnosti svojej organizácie a potrebné kroky pre ďalšie
                                                                                      vzdelávanie, s cieľom dosiahnutia efektívnej práce zamestnancov v oblasti kybernetickej
                                                                                      bezpečnosti. Charakter práce, a teda aj pracovnej sily, možno opísať pomocou stavebných
                                                                                      blokov (znalosti, zručnosti, schopnosti) uvedených v nasledujúcich častiach.

                                                                                      Tieto stavebné bloky definujú nasledovné atribúty:

                                                                                            ● Agilnosť – ľudia, procesy a technológie dospievajú a musia sa prispôsobovať zmenám.
                                                                                              NICE koncepcia poskytuje nástroj pre popis neustále sa meniaceho ekosystému
                                                                                              organizácie.

                                                                                            ● Flexibilita – zatiaľ, čo každá organizácia čelí podobným výzvam, neexistuje univerzálne
                                                                                              riešenie týchto spoločných výziev. Koncepcia NICE preto umožňuje organizáciám
                                                                                              zohľadniť jedinečný prevádzkový kontext organizácie.

                                                                                                                                      2
