                                                                                      NIST SP 800-181 REV. 1                               WORKFORCE FRAMEWORK FOR CYBERSECURITY
                                                                                                                                                               (NICE FRAMEWORK)

                                                                                      Vyššie uvedené príklady sú ukážkou použitia kompetencií, pričom môžu byť použité ako celok
                                                                                      alebo čiastočne v závislosti od jedinečného kontextu implementujúcej organizácie.

                                                                                      3.3.1   Použitie existujúcich kompetencií

                                                                                      Kompetencie NICE koncepcie sú pre organizácie spôsobom, ako sa zosúladiť s NICE
                                                                                      koncepciou na všeobecnej úrovni bez nutnosti podrobne sa zaoberať definíciami úloh, znalostí
                                                                                      a zručností. Kompetencie tvoria spôsob, ako opísať hodnotenie aktéra. Definovaním skupín úloh,
                                                                                      znalostí a zručností v organizácii potom kompetencie umožňujú komunikovať a efektívne
                                                                                      organizovať prácu v oblasti kybernetickej bezpečnosti a získať zjednodušený pohľad na
                                                                                      pracovnú silu. Kompetencie je možné ďalej využiť na :

                                                                                         •    Popis typov úloh na danej pozícii.
Táto publikácia je voľne dostupná na: https://doi.org/10.6028/NIST.SP.800-181r1.slo




                                                                                         •    Sledovanie schopností pracovníkov.
                                                                                         •    Opis požiadaviek na pracovnú skupinu.
                                                                                         •    Preukázanie schopností aktérov.

                                                                                      Hoci majú kompetencie odporúčanú množinu definovaných úloh, znalostí a zručností,
                                                                                      používatelia majú možnosť pridať alebo odobrať novú definíciu na prispôsobenie kompetencií
                                                                                      svojmu unikátnemu kontextu. Používatelia sú však varovaní pred zmenou názvu alebo popisu
                                                                                      existujúcich kompetencií definovaných NICE koncepciou. Kompetencie sú určené na podporu
                                                                                      interoperability, takže zmena ich obsahu môže mať za následok následné nezrovnalosti pri
                                                                                      používaní externými entitami. Ak je v kompetencii potrebné iné znenie na podporu jedinečného
                                                                                      kontextu používateľa, môže sa vytvoriť nová kompetencia tak, ako je opísané nižšie (pozri časť
                                                                                      3.3.2).

                                                                                      3.3.2   Vytváranie nových kompetencií

                                                                                      Pre niektoré organizácie môže byť potrebné definovať kompetenciu pre konkrétny kontext svojej
                                                                                      práce v oblasti kybernetickej bezpečnosti. NICE koncepcia je vytvorená na základe agilných
                                                                                      princípov a umožňuje organizáciám definovať kompetenciu na základe požiadaviek meniaceho
                                                                                      sa ekosystému kybernetickej bezpečnosti. Toto je možné dosiahnuť zmenou existujúcej
                                                                                      kompetencie v súlade s aktuálnymi potrebami alebo vytvorením úplne novej kompetencie.

                                                                                      Dva nižšie uvedené príklady slúžia na vysvetlenie potenciálnych procesov pri používaní
                                                                                      kompetencií. Tieto dva príklady sa zameriavajú na analýzu dát a ukazujú, že rovnaká
                                                                                      kompetencia môže byť použitá prostredníctvom rôznych prístupov. Tieto príklady sú
                                                                                      rozpracované na Obrázok 2 a Obrázok 3 aby čitateľovi bola objasnená ich potenciálna
                                                                                      implementácia. Príklady sú uvedené vo forme tabuľky na komunikáciu kompetencie. Tento
                                                                                      tabuľkový prístup je jedným z mnohých, ktoré môže organizácia pri implementácii kompetencie
                                                                                      použiť.

                                                                                      Analýza dát – príklad 1

                                                                                      Tabuľka 1, uvedená nižšie, je informatívna a poskytuje východiskový bod pre tvorbu
                                                                                      kompetencie. Kompetencia v príklade analýzy dát má svoj názov a popis, ktorým je možná jej
                                                                                      rýchla identifikácia organizáciou ako kompetencie, ktorá má hodnotu pre jej organizačnú
                                                                                      štruktúru a kontext. Pomocou metódy hodnotenia praktickej činnosti „laboratórne“ organizácia

                                                                                                                                      9
