                                                                                      NIST SP 800-181 REV. 1                                     WORKFORCE FRAMEWORK FOR CYBERSECURITY
                                                                                                                                                                     (NICE FRAMEWORK)
Táto publikácia je voľne dostupná na: https://doi.org/10.6028/NIST.SP.800-181r1.slo




                                                                                                               Obrázok 4 – Vzťahy pracovných rolí a stavebných blokov

                                                                                      Názvy pracovných rolí nie sú synonymom pre názvy pracovných pozícií. Niektoré pracovné roly
                                                                                      sa môžu zhodovať s názvom pracovnej pozície v závislosti od používania názvov pracovných
                                                                                      pozícií organizáciou. Okrem toho tiež pracovné roly nie sú synonymom pre profesie.

                                                                                      Jedna pracovná rola (napr. vývojár softvéru) sa môže vzťahovať k viacerým pracovným
                                                                                      pozíciám (napr. softvérový inžinier, programátor, vývojár aplikácií). Naopak, na vytvorenie
                                                                                      konkrétnej pracovnej pozície sa môžu kombinovať viaceré roly. Tento doplnkový prístup
                                                                                      podporuje lepšiu modularitu a ilustruje skutočnosť, že aktéri vykonávajú viaceré úlohy v rôznych
                                                                                      rolách bez ohľadu na ich pracovnú pozíciu. Podobne koncepcia NICE nedefinuje úrovne
                                                                                      odbornosti (napr. základná, stredná, pokročilá). Takéto atribúty a atribúty týkajúce sa odbornosti,
                                                                                      s akou aktér vykonáva úlohy, sú ponechané na iné modely alebo zdroje.

                                                                                      3.4.1   Použitie existujúcich rolí

                                                                                      Každá pracovná rola je určená na podporu dosahovania cieľov prostredníctvom úloh. Hoci
                                                                                      pracovná rola môže mať vopred určenú množinu definovaných úloh, používatelia majú možnosť
                                                                                      zahrnúť aj iné existujúce úlohy na prispôsobenie pracovných rolí ich jedinečnému kontextu.
                                                                                      Podobne môže používateľ chcieť čerpať z uvedených pracovných rolí alebo pridať ďalšie na
                                                                                      podporu ďalších cieľov. Aktuálna množina komponentov NICE koncepcie je k dispozícii v
                                                                                      NICE Framework Resource Center. [1]

                                                                                      Používatelia sú varovaní pred internou úpravou názvu a popisu existujúcej pracovnej roly.
                                                                                      Pracovné roly sú určené na podporu interoperability, takže zmena ich obsahu môže viesť
                                                                                      k následným nezrovnalostiam. Ak je potrebné iné znenie, môže sa vytvoriť nová pracovná rola,
                                                                                      ako je popísané nižšie.


                                                                                                                                        12
