                                                                                      NIST SP 800-181 REV. 1                                   WORKFORCE FRAMEWORK FOR CYBERSECURITY
                                                                                                                                                                   (NICE FRAMEWORK)

                                                                                      Ako je znázornené na obrázku 1, definície zručností popisujú, čo môže aktér urobiť. Definície
                                                                                      úloh popisujú prácu, ktorú je potrebné vykonať. Je preto potrebné oddeliť jazyk používaný
                                                                                      v definíciách zručností od jazyka používaného v definíciách úloh a používať výrazy, ktoré
                                                                                      uľahčujú pozorovania a hodnotenie aktéra.


                                                                                      3         Použitie NICE koncepcie

                                                                                      Napriek tomu, že Kompetenčný rámec pre kybernetickú bezpečnosť (NICE koncepcia) poskytuje
                                                                                      spoločnú množinu elementov (stavebných blokov), ktoré je možné priamo použiť, je pre niektoré
                                                                                      organizácie nevyhnutné prispôsobiť si model tak, aby bol lepšie zosúladený s ich jedinečným
                                                                                      kontextom. Výrobný podnik môže mať napríklad definované špecifické úlohy pre jeho odvetvie
                                                                                      alebo organizáciu, ktoré nie sú popísané v NICE koncepcii. Je tiež možné dôjsť k záveru, že
Táto publikácia je voľne dostupná na: https://doi.org/10.6028/NIST.SP.800-181r1.slo




                                                                                      definície úloh sú aplikovateľné, ale musia byť upravené alebo doplnené o konkrétne definície
                                                                                      znalostí a zručností s cieľom realizovateľnosti úloh definovaných v ich jedinečnom kontexte.
                                                                                      Jednotlivé stavebné bloky nie sú teda pevne dané, ale predstavujú spoločný jazyk pre organizácie
                                                                                      alebo odvetvia na použitie takým spôsobom, ktorý je výhodný pre dané prostredie.

                                                                                      Príklady použitia stavebných blokov koncepcie NICE, uvedené nižšie, majú teoretický resp.
                                                                                      koncepčný charakter. Organizácia môže používať stavebné bloky akýmkoľvek spôsobom, ktorý
                                                                                      najlepšie vyhovuje jej potrebám. Zobrazené príklady sú určené na ilustráciu potenciálnych
                                                                                      praktických prístupov k NICE koncepcii a slúžia ako pomoc pre dosiahnutie spoločných cieľov
                                                                                      organizácie. Poskytujú organizáciám alebo odvetviam návod v prípade, že chcú aplikovať nový
                                                                                      bezpečnostný koncept.

                                                                                      3.1       Použitie existujúcich definícií úloh, znalostí a zručností

                                                                                      Používatelia NICE koncepcie odkazujú na jednu alebo viacero definícií úloh, znalostí a zručností
                                                                                      tak, ako je popísané v Kapitole 2 pre popis práce a aktérov. Definície úloh sú použité na opis
                                                                                      práce a spájajú definície znalostí a zručností. Aj keď môže mať definícia úlohy odporúčanú
                                                                                      množinu definovaných znalostí a zručností, môžu používatelia úlohe priradiť aj iné existujúce
                                                                                      definície znalostí a zručností pre prispôsobenie úlohy jej jedinečnému kontextu. Definície
                                                                                      znalostí a zručností sa používajú na popis aktérov a môžu byť použité rôznymi spôsobmi na
                                                                                      riadenie ľudských zdrojov pre oblasť kybernetickej bezpečnosti. Môžu byť použité ako celok,
                                                                                      časť, resp. nemusia byť použité vôbec s ohľadom na unikátny charakter organizácie. Definície
                                                                                      úloh, znalostí a zručností môžu byť použité:

                                                                                            •    V rámci programu pre sledovanie zručností na určenie kvalifikačných predpokladov
                                                                                                 kariérneho postupu.
                                                                                            •    Na stanovenie znalostí potrebných pre absolvovanie kurzu.
                                                                                            •    Na definíciu týždenných úloh, ktoré je potrebné vykonať v organizácii.

                                                                                      Definície úloh, znalostí a zručností je možné nájsť na stránke zdrojov NICE koncepcie. Definície
                                                                                      sú aktualizované na základe potrieb a nových požiadaviek tak, aby reflektovali aktuálny stav
                                                                                      poznania a technológie. [1]



                                                                                                                                        6
