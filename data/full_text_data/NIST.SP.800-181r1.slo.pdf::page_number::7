                                                                                      NIST SP 800-181 REV. 1                               WORKFORCE FRAMEWORK FOR CYBERSECURITY
                                                                                                                                                               (NICE FRAMEWORK)

                                                                                                                       Poznámka pre čitateľov

                                                                                      Vitajte v dokumente Kompetenčný rámec pre kybernetickú bezpečnosť Národnej iniciatívy pre
                                                                                      vzdelávanie v oblasti kybernetickej bezpečnosti (NICE) verzie 1. Pracovníci programu NICE
                                                                                      dostali od komunity rozsiahlu spätnú väzbu vrátane odpovedí na nedávnu výzvu k všeobecným
                                                                                      pripomienkam týkajúcim sa rámca NICE a tiež odpovedí na verejný návrh tejto publikácie.
                                                                                      Vzhľadom na uvedenú spätnú väzbu a prepojený ekosystém kybernetickej bezpečnosti sa
                                                                                      autorský tím rozhodol prijať a podporovať atribúty agility, flexibility, interoperability a
                                                                                      modularity. Tieto atribúty viedli k prepracovaniu NICE koncepcie s cieľom poskytnúť
                                                                                      zjednodušený prístup k rozvoju pracovnej sily na riadenie rizika kybernetickej bezpečnosti.
                                                                                      Nižšie je uvedený sumár zmien:

                                                                                         ● Organizácia konštruktov vo Verzii 1 bola zjednodušená vynechaním kategórií (napr.
Táto publikácia je voľne dostupná na: https://doi.org/10.6028/NIST.SP.800-181r1.slo




                                                                                           bezpečné poskytovanie, dohľad a riadenie, ochrana a obrana, analýza atď.) a špeciálnych
                                                                                           oblastí použitia (napr. reakcia na incidenty, analýza hrozieb, riadenie kybernetickej
                                                                                           bezpečnosti atď.). S cieľom zjednodušiť prístup, ktorý poskytuje organizáciám agilitu,
                                                                                           flexibilitu, interoperabilitu a modularitu, definuje Verzia 1 zjednodušený súbor
                                                                                           stavebných blokov pozostávajúci z úloh, znalostí a zručností. Organizácie, ktorým
                                                                                           vyhovuje predchádzajúce členenie podľa kategórií a špeciálnych oblastí použitia ich
                                                                                           môžu naďalej používať alebo vytvárať pracovné skupiny na základe týchto konceptov a
                                                                                           zosúladiť ich s touto verziou NICE koncepcie (pozri kapitolu 3.4).
                                                                                         ● Verzia 1 opisuje niekoľko použití úloh, znalostí a zručností vrátane metód ich
                                                                                           aplikácie pri tvorbe pracovných rolí. Používatelia pracovných rolí opísaných v pôvodnom
                                                                                           NIST SP 800-181 ich môžu naďalej používať. Aktualizácie predchádzajúcich
                                                                                           dokumentov môže NICE v budúcnosti zverejniť. [2]

                                                                                      Vzťahy medzi úlohami, znalosťami, zručnosťami a schopnosťami boli zmenené. Definície
                                                                                      zručností a schopností z predchádzajúcej verzie boli revidované za účelom zjednodušenia do
                                                                                      definícií zručností, ktoré sa zameriavajú na činnosť aktéra. Táto verzia popisuje metódy na
                                                                                      priradenie definícií znalostí a zručností k úlohám pre rôzne požadované výstupy. Zoznamy úloh,
                                                                                      znalostí, zručností a pracovných rolí, ktoré boli predtým k dispozícii v prílohách A a B NICE
                                                                                      koncepcie z roku 2017, boli z tejto verzie odstránené z dôvodu zjednodušenia aktualizácie
                                                                                      koncepcie NICE a aktualizácie týchto zoznamov. Zoznam úloh, znalostí a zručností a
                                                                                      zodpovedajúce kompetencie a pracovné roly budú zachované ako samostatné artefakty a budú
                                                                                      predmetom priebežnej revízie a aktualizácie v súlade s definovaným procesom úprav
                                                                                      a pravidlami pre verziovanie dokumentu. Pokiaľ nebudú k dispozícii aktualizované verzie,
                                                                                      staršie verzie týchto zoznamov zostanú používateľom k dispozícii v centre rámcových zdrojov
                                                                                      NICE. Na podporu interoperability a modularity zabezpečia budúce aktualizácie súlad definícií
                                                                                      s definíciami úloh, znalostí a zručností uvedených v tomto dokumente.

                                                                                         •   Pre čitateľov, ktorí majú záujem o zjednotiť štandardy, odkazy alebo zdroje s NICE
                                                                                             koncepciou, NICE spolupracuje v rámci programu Online Informative References
                                                                                             (OLIR) na vývoji šablón pre vzájomné prepojenie. Program OLIR, ktorý spravuje NIST,
                                                                                             poskytuje mechanizmus na zosúladenie odkazov na dokumenty NIST vrátane katalógu
                                                                                             týchto odkazov. [3]



                                                                                                                                    v
