                                                                                      NIST SP 800-181 REV. 1                               WORKFORCE FRAMEWORK FOR CYBERSECURITY
                                                                                                                                                               (NICE FRAMEWORK)

                                                                                      1    Úvod

                                                                                      Technológie sa neustále vyvíjajú, pričom tempo zmien je veľmi vysoké. Konkrétne technológie
                                                                                      pre spracovanie a rýchly prístup k informáciám podliehajú dramatickým zmenám. Činnosti
                                                                                      smerujúce k návrhu, vytváraniu, zabezpečeniu a implementácii úložísk dát, sietí pre výmenu
                                                                                      informácií a samotných informačných systémov sú čoraz komplikovanejšie a komplexnejšie.
                                                                                      Okrem toho je samotný popis týchto činností a súvisiacich ľudských zdrojov samostatným
                                                                                      problémom. Nezanedbateľným faktorom zvyšujúcim celkovú zložitosť daného problému je tiež
                                                                                      rôzny prístup organizácií k jeho riešeniu.

                                                                                      Táto publikácia z Národnej iniciatívy pre vzdelávanie v oblasti kybernetickej bezpečnosti
                                                                                      (NICE) popisuje koncepciu vzdelávania pre oblasť kybernetickej bezpečnosti (NICE koncepcia).
                                                                                      Koncepcia NICE pomáha organizáciám prekonať problém opisu svojich zamestnancov viacerým
Táto publikácia je voľne dostupná na: https://doi.org/10.6028/NIST.SP.800-181r1.slo




                                                                                      zainteresovaným stranám tým, že prezentuje systém základných modulov. NICE koncepcia
                                                                                      zavádza prostredníctvom koncepčných modulov spoločný jazyk, ktorý môžu organizácie
                                                                                      používať vnútorne, ale aj pri komunikácií a s externými subjektmi. Tento prístup umožňuje
                                                                                      organizáciám prispôsobiť a implementovať NICE koncepciu na základe svojho špecifického
                                                                                      prevádzkového kontextu. Vytvorením spoločného jazyka sa okrem toho eliminuje problém
                                                                                      zapojenia ďalších subjektov do spolupráce.

                                                                                      Na obrázku 1, uvedenom nižšie, je znázornený celkový pohľad na koncepciu NICE. Hlavnými
                                                                                      stavebnými blokmi koncepcie NICE sú popisy úloh, vedomostí a zručností (podrobne vysvetlené
                                                                                      v Kapitole 2), ktoré sú uvedené spolu s popisovanými oblasťami. Obrázok 1 ukazuje, že sú
                                                                                      definované dva hlavné typy pojmov: "práca" a "aktér". Tí, ktorí vykonávajú (alebo budú)
                                                                                      vykonávať prácu (napr. študenti, súčasní zamestnanci alebo uchádzači o zamestnanie), sa
                                                                                      neustále vzdelávajú a možno ich nájsť v ktorejkoľvek časti vzdelávacieho cyklu. Koncepcia
                                                                                      NICE sa snaží definovať "prácu" a "aktéra" vo všeobecných termínoch, ktoré možno aplikovať
                                                                                      na všetky organizácie.




                                                                                                               Obrázok 1 – Celkový pohľad na NICE koncepciu

                                                                                      „Práca“ je činnosť potrebná na dosiahnutie cieľov manažmentu rizík v oblasti kybernetickej
                                                                                      bezpečnosti. V každej organizácii existujú bežné činnosti, ktoré je možné nájsť aj v ďalších
                                                                                      organizáciách, ako aj činnosti, ktoré sú pre konkrétnu organizáciu špecifické. Príkladom sú

                                                                                                                                    1
