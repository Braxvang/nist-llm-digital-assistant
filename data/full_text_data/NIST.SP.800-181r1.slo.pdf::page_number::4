                                                                                      NIST SP 800-181 REV. 1                                WORKFORCE FRAMEWORK FOR CYBERSECURITY
                                                                                                                                                                (NICE FRAMEWORK)

                                                                                                         Správy o technológiách počítačových systémov

                                                                                      Laboratórium informačných technológií (angl. Information Technology Laboratory, ITL) v NIST
                                                                                      podporuje americkú ekonomiku a verejné blaho tým, že poskytuje technické zázemie pre
                                                                                      Národnú infraštruktúru štandardov a meraní. ITL vyvíja testy, testovacie metódy, referenčné
                                                                                      údaje, štúdie uskutočniteľnosti o implementácii koncepcie vrátane technických analýz na
                                                                                      podporu vývoja a produktívneho využívania informačných technológií. Medzi zodpovednosti
                                                                                      ITL patrí vypracovanie riadiacich, administratívnych, technických a fyzických noriem a
                                                                                      usmernení pre efektívnu bezpečnosť informácií a zabezpečenie súkromia, s výnimkou informácií
                                                                                      vo federálnych informačných systémoch, ktoré sa týkajú národnej bezpečnosti. Špeciálna
                                                                                      publikácia série 800 popisuje informácie o výskume, usmerneniach a osvetovom úsilí ITL v
                                                                                      oblasti bezpečnosti informačných systémov a spolupráce s priemyslom, vládou a akademickými
                                                                                      organizáciami.
Táto publikácia je voľne dostupná na: https://doi.org/10.6028/NIST.SP.800-181r1.slo




                                                                                                                                Abstrakt

                                                                                      Táto publikácia Národnej iniciatívy pre vzdelávanie v oblasti kybernetickej bezpečnosti (NICE)
                                                                                      definuje Kompetenčný rámec pre kybernetickú bezpečnosť (NICE koncepcia) ako základný
                                                                                      dokument pre popis a zdieľanie informácií súvisiacich s kybernetickou bezpečnosťou. Popisuje
                                                                                      prácu vo forme pracovných úloh a uvádza príslušné znalosti a zručnosti, ktoré slúžia ako základy
                                                                                      pre vzdelávanie v oblasti kybernetickej bezpečnosti určené študentom, záujemcom o prácu
                                                                                      a zamestnancom. Definované kompetencie sú určené študentom na získanie znalostí a zručností
                                                                                      v procese vzdelávania, záujemcom o prácu na preukázanie schopností a zamestnancom pri plnení
                                                                                      úkolov. NICE koncepcia a jej konzistentná terminológia a klasifikácia zlepšuje komunikáciu
                                                                                      v procese identifikácie, získania, rozvoja a udržania si zamestnancov v oblasti kybernetickej
                                                                                      bezpečnosti. Kompetenčný rámec pre kybernetickú bezpečnosť tvorí referenčný dokument na
                                                                                      základe ktorého môžu organizácie a sektorové autority definovať ďalšie materiály a nástroje pre
                                                                                      podporu rôznych aspektov vzdelávania v oblasti kybernetickej bezpečnosti a ďalšieho
                                                                                      vzdelávania.

                                                                                                                             Kľúčové slová

                                                                                      Kompetencia, kybernetická bezpečnosť, kybernetický priestor, vzdelávanie, znalosť, rola,
                                                                                      bezpečnosť, zručnosť, úloha, tím, tréning, pracovné sily, pracovná rola.




                                                                                                                                     ii
